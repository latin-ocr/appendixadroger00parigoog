nncrronns vitain. 299

tudinis cumulemus, Ipse tamen abundat in divitiis boni-
tatis, dum propter diversitatem voluntatum, virium
facultatem, delinquentibus diversa pro tempore satis·
faciendi genera contulit, varia medendi languentibus
remedia suscitavit; dum terram, in qua nasci, mori, et
resurgere voluit, tam diu ad exercitationem fidelium ab
infidelibus detineri permittit, cum non sit abbreviata
manus Domini, nec virtus ejus in aliquo diminuta, quin
eam, sicut fecit cuncta de nihilo, liberare valeat in mo-
mento. Sed illas compassionis et dilectionis gratias
exquirit ab homine, quibus ad omnis consummationis
finemlegisque plenitudinem ostendendam ipse priorhomini
perdito et damnato voluit miseratus adesse3 qni nulla-
tenus permisisset manus impias contra pios usqueadeo
roborari, nisi et suam vindicari de, nostra confusione
providisset injuriam, et servari nostram de sua victoria
disciplinam. Sub hac occasione delicati plurimi satis-
facere pro modo criminum non valentes nec volentes
velutin profundo malornm penitus desperassent, nisi
occurrisset eis baec tabula3 ¹ut, per hoc compendium
suis peccatis pro Christo animabus consummati, breviter
multorum temporum spatia complevissent. Multi etiam
invenire locum ubi steterunt pedes Domini cupientes,
prius ad bravium sine cursu, vel potius ad coronam sine
gladio, pervenerunt3 Illo sunm remunerante militem, qui
solam considerat in oblatione voluntatem. Ut autem
propter praemissa fideles efficaciter et potenter exper-
gemus, nos, de omnipotentis Dei misericordia et beato·
rum Petri et Pauli apostolorum auctoritate confisi, ex
illa quam nobis Deus, licet indignis, ligandi atque sol-
vendi contulit potestatem, omnibuS, qui laborem istum
in propriis personis subierint et in expensis plenam
suorum peccaminum, de quibus veraciter fuerint corde
contriti et ore confessi, veniam indulgemus, et in retri-
butione justorum salutis aeternae pollicemur augmentum.

¹ Ut.. ‚compleoisuat.] Sic in concil. Oollect. ed. Reg. tom. xxviii. p. 31⁰.

 

